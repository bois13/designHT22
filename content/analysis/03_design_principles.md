---
Title: Designprinciper
Description: Analys av designprinciper
Template: analysis
---

Analys av designprinciper
=======================

Den här rapporten handlar om att analysera olika webbsidors design utifrån designprinciper.

Urval
-----------------------

Jag gjorde ett ganska enkelt urval. Jag googlade och hittade sidan https://bloggerspassion.com/popular-personal-blogs/ som listar de tolv bästa personliga bloggsidorna som man ska följa 2023. I den listan valde jag då de översta tre, https://jamesclear.com/, https://zenhabits.net/ och https://www.riskology.co/.

Metod
-----------------------

Jag har tittat på webbplatserna och försökt se om jag kan se om det finns designprinciper som kan kopplas till webbplatsernas layout. En del fastställda designprinciper kan man bla läsa om på https://www.canva.com/learn/design-elements-principles/ och det är framförallt de som nämns där som jag har utgått ifrån när jag gjort min analys. 

Resultat
-----------------------

1.	https://jamesclear.com/
    1.	En personlig webbplats som tillhör James Clear som är författare och talare. Han brinner för ”self-improvement” och produktivitet. 
    2.	Webbplatsens design ser bra ut, lätt, stilren och harmonisk.
    3.	När man kommer till förstasidan så kommer en av hans böcker upp direkt med ett erbjudande om att få första kapitlet gratis om man anger sin mailadress. Syftet med det är väl att locka många nya läsare och kunder och det fungerar nog bra.
    4.	Webbplatsens layout är balanserad och använder linjer på ett bra sätt,  där elementen är ordnade symmetriskt. Webbplatsen använder rubriker, underrubriker och teckenstorlekar för att skapa en hierarki. Webbplatsen använder bra kontrast mellan text och bakgrundsfärg och gul används som accentfärg. Webbplatsen använder repetition av typsnittsstilar, färger och layoutmönster som skapar ett bra helhetsintryck. Typsnittet för rubrikerna verkar vara sans-serif och serif för brödtexten. Webbplatsen använder perspektiv för att skapa en känsla av djup och tredimensionalitet, med en bild på en bok och bakom boken finns en bok uppslagen som ser ut att vara i bakgrunden. 
    5.	Övriga undersidor verkar vara skapade med samma design.


1.	https://zenhabits.net/ 
    1.	En personlig webbplats som tillhör Leo Babauta som även han är bloggare och författare i ämnen som produktivitet och ”self-improvement”.
    2.	Denna design känns stilren och harmonisk. Den verkar faktiskt vara väldigt lik http://jamesclear.com/. 
    3.	På förstasidan finns ett foto på Leo med erbjudande om att anmäla sig till hans nyhetsbrev. I footern finns tre olika utbildningsprogram som man kan få gå mot en avgift. Syftet här är väl att nå ut med sitt budskap samtidigt som man vill tjäna pengar på det. En stilren design hjälper nog till med att skapa förutsättningar för det.
    4.	Webbplatsen har en stilren, minimalistisk design med en begränsad färgpalett. På förstasidan ses en bild där man använder sig av inramning, perspektiv och genomskinlighet. Webbplatsen är lättnavigerad, med hierarki och en enkel layout. Webbplatsen använder ett tydligt, lättläst typsnitt och generöst radavstånd. Ett sans-serif typsnitt verkar användas både på rubriker och brödtext här.
    5.	Övriga undersidor verkar följa samma designmönster.


1.	https://www.riskology.co/
    1.	Tyler Tervooren, grundare av Riskology skriver i sin blogg om hur introverta personer kan hitta strategier för hur man blir en stor ledare. 
    2.	Designen känns stilren och verkligen minimalistisk.
    3.	På förstasidan såg jag först bara att man kunde anmäla sig till nyhetsbrevet. Men efter en stund såg jag att det fanns en header med länkar. Om jag ska få komma med lite kritik så handlar det främst om att texten på länkarna i header och footer har för dålig kontrast, dock highlightas de när man rör muspekaren över dem men jag tycker inte att det är så bra design. Inom detta område bör en webbplats utstråla professionalitet och tillförlitlig känsla. Kontrastproblem gynnar tyvärr inte det. 
    4.	En designprincip som verkar känneteckna webbplatsens design är minimalistisk enkelhet. Webbplatsen har en ren, minimalistisk design med en begränsad färgpalett. Webbplatsen känns lite tråkig men verkar fokusera på innehållet. Även om sidan har skapar lite hierarki genom olika teckenstorlekar mellan rubrik och brödtext så är det inte mer än så. På samlingssidan för artiklar känns det som att allt är lika viktigt. Jag tycker också att typsnittet är för stort. Samlingssidan för artiklarna är centrerad och den när man går in på en artikel så blir den vänsterjusterad, vilket inte känns helt bra.
    5.	Undersidorna följer ungefär samma designmönster med skillnaden att huvudsidan saknar footer.


Analys
-----------------------

Några vanliga designprinciper som är uppenbara på dessa webbplatser inkluderar balans, hierarki, repetition och kontrast (om man bortser ifrån https://www.riskology.co/). Gemensamt för webbsidorna är att layouten framstår som balanserad och harmonisk med rubriker, underrubriker och olika teckenstorlekar för att skapa en hierarki. Alla personer bakom webbsidorna verkar inom liknande områden. Där tänker jag att det är viktigt att framstå som professionell och skapa etos. Då kan en design på en webbplats antingen hjälpa eller stjälpa detta. Med stilren och diskret design så tycker jag i alla fall att James Clear och Leo Babauta har lyckats med detta. Sammantaget verkar dessa webbplatser ha exempel på en del bra designprinciper. Jag tror att webbsidors enkelhet är en trend som kommer att dominera webbdesign i framtiden vilket inte alls är mig emot. Det skulle kanske kunna bero på att internetanvändningen av mobila enheter har ökat och/eller på grund av den ökande medvetenheten om vikten av att göra webbplatser mer tillgängliga och lättanvända med faktiskt fokus på innehållet.

Analys av min egen sida
-----------------------

1.	Webbplatsen är min portfolio-sida från design-kursen som jag läser vid BTH.
2.	Sidan gynnar nog sitt syfte dvs att visa upp det som jag skapat i kursen.
3.	Layouten känns balanserad, med många element ordnade symmetriskt. Rubriker, underrubriker och teckenstorlekar används för att skapa en hierarki. Jag har försökt ta hänsyn till kontraster mellan text och bakgrundsfärger när jag har valt färger i mina olika teman. Jag har ju skapat teman för att kunna återanvända typsnittsstilar, färger och layoutmönster för att försöka skapa ett bra helhetsintryck. Alignment och symmetri används för att skapa en känsla av ordning och struktur, med text och många andra element i linje med varandra.
4.	Tanken med att ha teman är att designen ska vara liknande på alla undersidor också.
5.	Jag skulle vilja göra sidan mer symmetrisk med centrering av element. Jag skulle vilja lägga till lite linjer och jag skulle vilja få lite mer perspektiv. Jag skulle även vilja rama in mitt foto på förstasidan.
6.	Detta har jag försökt att genomföra. Det finns en hel del annat som jag skulle kunna göra men på grund av tidsbrist så får jag försöka fokusera framåt på projektet i stället.

Referenser
-----------------------

https://bloggerspassion.com/popular-personal-blogs/

https://jamesclear.com/

https://zenhabits.net/

https://www.riskology.co/

https://www.canva.com/learn/design-elements-principles/

Övrigt
-----------------------

Jag har varit ensam vid skapandet av denna rapport.
